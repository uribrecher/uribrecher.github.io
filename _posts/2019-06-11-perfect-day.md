---
title:  "יום מושלם"
header:
  overlay_image: /assets/images/walking.jpg
  caption: "צילום: אורי ברכר"
  teaser: /assets/images/teasers/walking.jpg
---
<!--more-->
אתמול חגגתי את יום ההולדת ה- 42 שלי כאן. לא עשיתי תוכניות. בניגוד מוחלט להרגל שלי הפעם נתתי למציאות להפתיע אותי וזה מה שקיבלתי:
- בבוקר הילדים המתוקים שלי ארגנו לי הפתעה מתוקה עם הרבה בלונים, מוזיקה שמחה, חיבוקים, נשיקות וברכות.
- פיקניק ספונטני בטבע שנמצא ממש ליד הבית (5 דקות נסיעה). שכשכנו במי הנחל הקרירים ואכלנו כריכים טעימים בצל העצים הנדיבים.
- רבצתי עם הילדים וצפינו ביחד בסרט ״מכסחי השדים״ (בפעם המי יודע כמה). זה כנראה הסרט הכי טוב בכל הזמנים (ככה לפחות חשבתי כשהייתי ילד), והיה ממש כיף להתכרבל על הספה סתם ככה, לחיות את החיים בלי דאגות (אפילו אם רק לכמה רגעים).
- ארוחת צהריים חגיגית עם חבורת ילדים מורחבת ששקדה על לימודי היסטוריה לקראת מבחן חשוב (הם לומדים בחג החנונים).
- תיקונים באמבטיה, סופסוף נמצא פתרון חלקי לבעית לחץ מים נמוך.
- קצת קיפולי כביסה (בקטנה).
- לקראת ערב גיחה לחוף הים, צפייה בשקיעה. הילדים האמיצים שלי טבלו את כל הגוף במים הקרים, אני הסתפקתי בטבילה עד הברכיים.
- חזרה מהים, כולם במקלחות, מתקלחים עם זרם חזק (כיף אמיתי).
- מלא ברכות שזרמו לאורך כל היום מהמון אנשים מקסימים שכתבו וריגשו.
  לא היו ביום הזה חגיגות ענק, מסיבות מטורפות לתוך הלילה, פסטיבלים, מתנות יקרות, נסיעות לחו״ל או לצפון או לדרום.
  סתם עוד יום פשוט של הנאה, ודווקא הפשטות הקלילה והלא מתאמצת הזו היא שהפכה את היום הזה למיוחד מאוד. יום נעים עם האנשים שאני הכי אוהב. אלה הפירות שאני הכי אוהב לאסוף בסופו של יום מושלם שכזה.