---
title:  "ישן וחדש"
header:
  overlay_image: /assets/images/red_flower.jpg
  caption: "צילום: אורי ברכר, זכרון יעקב"
  teaser: /assets/images/teasers/red_flower.jpg
---

לִחְיוֹת בְּכָאן וְעַכְשָׁו  
אַדְווֹת קַלּוֹת  
חוֹלְפוֹת מַהֵר כְּמוֹ הַסְּתָיו  
נֶעְלָמוֹת
<!--more-->
לַחֲטֹף שְׂרִיטָה וּלְדַמֵּם  
לְהִתְעַלֵּם, לְהִתְקַדֵּם,  
לְהַמְשִׁיךְ וְלִזְרֹם  
וְלֹא לִדְרֹךְ בַּמָּקוֹם

בְּלִי חֲרָטוֹת, לִבְחֹר נָכוֹן,  
כְּמוֹ אָמִיר דָּדוֹן  
וְהָעֲגָלָה שֶׁל מֵאִיר נוֹסַעַת אֵין עֲצֹר  
רַק לֹא לְהִשָּׁאֵר מֵאָחוֹר

מֶה שֶׁהָיָה, יִגְאַל  
תִּשְׁכַּח מִזֶּה  
מָה שֶׁיִּהְיֶה  
לְךָ כְּבָר וַדַּאי לֹא מְשַׁנֶּה

תֵּן לִשְׁלֹמֹה אֶת הַיּוֹם  
כִּי הַשִּׁיר שֶׁל אֶתְמוֹל   
הוּא רַק זִכָּרוֹן
בִּלְתִּי נִמְנַע

הַלֵּב שֶׁלִּי פּוֹעֵם בְּחָזְקָה  
הַנְּשִׁימָה עֲמֻקָּה  
אֱנִי כְּבָר לֹא מְפַחֵד לְאַחֵר  
כִּי אֵין לְאַט וְאֵין מַהֵר

אֵין נָכוֹן אוֹ לֹא נָכוֹן  
וְאֵין זִכָּרוֹן  
אֵין אֶתְמוֹל וְאֵין הַיּוֹם  
אֵין דֶּרֶך וְאֵין מָקוֹם

לַחֲטֹף שְׂרִיטָה וּלְדַמֵּם  
וְהַלֵּב עוֹדוֹ פּוֹעֵם  
לְהַרְגִּישׁ אֶת הַכְּאֵב  
מֻתָּר לְצַפּוֹת,  
אֶפְשֹׁר לְהִתְאַכְזֵב

הָעוֹלָם לֹא שַׁיָּךְ לַצְּעִירִים  
וְקוֹלָה זֶה לֹא טַעַם הַחַיִּים  
וְהָדַרְתָּ פְּנֵי זָקֵן  
חָכְמָה שֶׁל הַלֵּב  
זֶה לֹא דָּבָר שֶׁמִּתְיַשֵּׁן

לְהִתְבַּלְבֵּל  
לְהִשְׁתּוֹלֵל  
לְהִתְחָרֵט  
וּלְקַלֵּל

לֶאֱהֹב,  
לְהִזְדַּקֵּן,  
וְלֶאֱהֹב לְהִזְדַּקֵּן

לוֹ זֶה כֵּן מְשַׁנֶּה  
מֶה שֶׁהָיָה וְגַם מָה שֶׁיִּהְיֶה  
כָּזֶה הוּא,  
רָגִישׁ

לוֹקֵחַ לַלֵּב  
וְלִמְרוֹת הַכֹּל  
אוּלַי בִּזְכוּת  
עָדְנוֹ פּוֹעֵם וְאוֹהֵב
