---
layout: post
title:  "מדמם"
date:   2020-12-17 21:15:40 +0200
categories: jekyll update
---

לחיות בכאן ועכשיו  
אדוות קלות  
חולפות מהר כמו הסתיו  
נעלמות

לחטוף שריטה ולדמם  
להתעלם, להתקדם,  
להמשיך ולזרום  
ולא לדרוך במקום

בלי חרטות, לבחור נכון,  
כמו אמיר דדון  
והעגלה של מאיר נוסעת אין עצור  
רק לא להישאר מאחור

מה שהיה, יגאל  
תשכח מזה  
מה שיהיה  
לך כבר ודאי לא משנה

תן לשלמה את היום  
כי השיר של אתמול  
הוא רק זכרון בלתי נמנע

הלב שלי פועם בחוזקה  
הנשימה עמוקה  
אני כבר לא מפחד לאחר  
כי אין לאט ואין מהר

אין נכון או לא נכון  
ואין זכרון  
אין אתמול ואין היום  
אין דרך ואין מקום

לחטוף שריטה ולדמם  
והלב עודו פועם  
להרגיש את הכאב  
מותר לצפות,  
אפשר להתאכזב

העולם לא שייך לצעירים  
וקולה זה לא טעם החיים  
והדרת פני זקן  
חכמה של הלב  
זה לא דבר שמתיישן

להתבלבל  
להשתולל  
להתחרט  
ולקלל

לאהוב,  
להזדקן,  
ולאהוב להזדקן

לו זה כן משנה  
מה שהיה וגם מה שיהיה  
כזה הוא,  
רגיש

לוקח ללב  
ולמרות הכל  
אולי בזכות  
עודנו פועם ואוהב
