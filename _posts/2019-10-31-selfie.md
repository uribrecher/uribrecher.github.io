---
title:  "סלפי"
header:
  overlay_image: /assets/images/walking.jpg
  caption: "צילום: אורי ברכר"
  teaser: /assets/images/walking.jpg
---
<!--more-->
במשך תקופה ארוכה הייתי מתייחס בזלזול מופגן לכל צלמי הסלפי. בתור צלם חובב זה נראה לי לא רציני ואפילו קצת אנוכי כל ההתעסקות הזו בעצמי ובאיך שאני נראה על רקע כזה או אחר.
ואז הקרמה זימנה לי תקרית מעניינת. המצלמה האחורית בטלפון שבקה חיים ונותרתי רק עם מצלמת הסלפי. הבנתי את המסר והחלטתי לא למהר ולתקן את התקלה.
וכך במשך כמה חודשים הסתובבתי עם מצלמת סלפי וצלמתי רק סלפי, אפילו מסמכים )חוויה משעשעת בפני עצמה). בתקופה הזו גילית כמה זה מאתגר לצלם תמונת סלפי טובה ולמדתי להעריך את הז׳אנר הזה גם כצלם חובב וגם כתופעה תרבותית.
היו לי הרבה הזדמנויות אך מעולם לא הצלחתי לשפר את המיומנות הזו. למרות זאת אני מצרף כאן 2 תמונות סלפי שלי משבוע גדוש בהתחלות חדשות.
תמונה אחת עם סטודנטים מהמכללה האקדמית תל אביב יפו שהזדמן לי להרצות שם בסמסטר הקרוב.
השניה נראית כאילו מחוף הים אבל כך נראה המשרד החדש שבו אני עובד.