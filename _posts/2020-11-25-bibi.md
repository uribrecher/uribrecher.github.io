---
title:  "שיר לבנימין"
header:
  overlay_image: /assets/images/love-and-stones.jpg
  caption: "צילום: אורי ברכר, גבעת עדה"
  teaser: /assets/images/love-and-stones.jpg
---

תודה לך ביבי,  
תודה שהזכרת לי  
את מה שאני נוטה לשכוח   
כי אני, גבר פריווילגי  
מבין רק בכוח
<!--more-->
אני מתהלך בעולם  
כאילו הכל כל כך טוב ונכון  
אני שמקבל יחס הוגן  
אני שהולך ברחוב בביטחון  
אני שמתפרנס בכבוד  
אני שרואה הזדמנויות עוד ועוד

לכן חשוב לזכור  
שיש עדיין מקומות  
כל כך אטומים  
שהאור לא מצליח לחדור
  
לפעמים אני קצת מתבלבל  
וחושב שזו לא האמת  
כי היום קצת קשה להבדיל  
בין זיוף למציאות  
אבל אצלך הכל כל כך אותנטי  
אין מקום לטעות
  
אתה הרי כבר מזמן הבנת  
שתשומת לב זה כל העניין  
לא חשוב מה אמרת או עשית  
העיקר שיהיה קצת בלאגן

ואני לרוב מסתפק במועט  
שלושה לייקים והערה אחת  
חשוב לדייק ולברור מלים  
שהמסר יהיה ברור וחד

ביבי יקירי  
כנראה שפספסת  
מי היא השולטת  
ומי הוא חיית המחמד
  
ועם כל הגיחוך והצחוק  
הפעם לא אשתוק  
חוסר שיוויון ואלימות כלפי נשים    
זו הבעיה שלי וגם שלך, ביבי  
הגיע הזמן שלנו לעשות  
לא רק לדבר שטויות
