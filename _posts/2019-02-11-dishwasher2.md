---
title:  "סיפורי מדיח (חלק 2 מתוך 2)"
header:
  overlay_image: /assets/images/walking.jpg
  caption: "צילום: אורי ברכר"
  teaser: /assets/images/walking.jpg
---
<!--more-->
נפרדים בזמן
לא מזמן החלפנו מדיח. המדיח הישן סבל ככל הנראה מסתימה בצנרת, הוא עבר כמה וכמה טיפולים בידיו המסורות של טכנאי שהסביר לי בסבלנות רבה שאין הרבה מה לעשות, ככה זה עם מדיחים ישנים, מידי פעם מצטבר לכלוך, צריך לפתוח כמה חלקים לנקות, להרכיב ולקוות לטוב. בפעם האחרונה גם התקווה לא ממש עזרה, הודינו למדיח על השירות המסור, נפרדנו ממנו ואיחלנו בהצלחה בדרכו החדשה במימד שאליו הוא מתגלגל.
תמהתי האם אולי היה אפשר להאריך ולו במעט את חייו של המדיח הקודם אילו רק הייתי מקפיד יותר לטפל בלכלוך הקשה. אילו הייתי מפגין כלפיו יחס יותר אכפתי ואוהב. אילו הייתי מנקה את המסננים לעיתים קרובות יותר?
ואולי השאריות של המדיח מוחזרו לחלקים של מדיח אחר? אולי עכשיו הוא בכלל מכונת כביסה שגם מייבשת? אולי הוא חלק ממטוס קל? או אופניים עם גלגלי עזר? מי בכלל יכול לשפוט אם היה שווה להתאמץ ולהאריך את הגלגול הנוכחי שלו? אולי בגלגול הזה הוא עושה הרבה יותר חיל? מי אני שאתערב בעניינים שבין המימדים?
קטונתי…