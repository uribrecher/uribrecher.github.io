---
title:  "גם וגם"
header:
  overlay_image: /assets/images/nadav1.jpg
  caption: "צילום: אורי ברכר, חדרה"
  teaser: /assets/images/teasers/nadav1.jpg
---
<!--more-->

קורא את הספר "כוחו של הרגע הזה" (ספר מדהים אגב), אבל לא מצליח להתרכז והמחשבה כל הזמן נודדת למחוזות אחרים (ממש לא ברגע הזה).
מדבר על תזונה מאוזנת ובריאה ואז חוזר הביתה ומיישר את השאריות של עוגת היומולדת של נדב (טעיםםםם).
צוחק על אנשים מושלמים שמעלים תמונות מושלמות בפייס, ואז מעלה תמונות מושלמות של המשפחה המושלמת בסופ"ש מושלם.
כותב המון על התמודדות עם פחדים ודוחה כבר חודשים תור לרופא שיניים, סידורים אצל פקיד שומה ועוד כל מיני משימות מאיימות.
שולח את הילדים לבתי ספר דמוקרטיים, אלטרנטיביים, דיאלוגיים, פתוחים. בבית אני שולח אותם למסכים ולממתקים.
נוסע לסדנת אבהות במדבר ומשאיר את טלי לבד עם הילדים כל הסופ"ש.
לומד לבטוח בקיום ומתעורר מידי פעם בלילה בחרדה קיומית.
נעים להכיר. אני, אורי, מזל תאומים, סובל מפיצול אישיות קל בתוספת צביעות, דו-פרצופיות וחוסר עקביות. חבר של כווווולם אבל תמיד בתחושה של חוסר שייכות. זה אני כל כולי, גם וגם, גם יפה מבפנים וגם מכוער מבחוץ. גם שתקן וגם חופר. גם מחפש את ההארה וגם שמח שעוד לא מצאתי (כי כיף לחפש). גם אוהב רעש, מוזיקה וריקודים. גם אוהב שקט, טבע ופסטורליה.
ככה אני וככה אני אוהב את עצמי.
אני מקווה שזה עשה קצת סדר.