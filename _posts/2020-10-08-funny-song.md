---
title:  "מה נסגר?"
header:
  overlay_image: /assets/images/dis-order.png
  caption: "צילום: history cool kids on instagram"
  teaser: /assets/images/dis-order.png
---
רָצִיתִי לְהַגִּיד לָכֶם ש<!--more-->

אִם אַתֶּם נֶהֱנִים עַכְשָׁו,  
דְּעוּ לָכֶם שֶׁהֶפַרְתֶּם סֶגֶר!  
כִּי בְּסֶגֶר חַיָּבִים לִסְבֹּל  
וּמַמָּשׁ אָסוּר לֵהָנוֹת

אִם נִשְׁאַר לָכֶם קְצָת זְמַן פָּנוּי  
וּבִלִּיתֶם אֶת הַזְּמַן בַּנְּעִימִים,  
דְּעוּ לָכֶם שֶׁהֶפַרְתֶּם סֶגֶר!  
כִּי אֵין לָנוּ זְמַן לִנְעִימִים  
וְכָל הַזְּמַן שֶׁנּוֹתַר חַיָּב לִהְיוֹת מְסֻגָּר  
וְלֹא נָעִים בִּכְלָל

וְאִם נָעִים יוֹתֵר מִדַּי מֶטְרִים,  
דְּעוּ לָכֶם שֶׁהֶפַרְתֶּם סֶגֶר!  
כִּי בְּסֶגֶר פָּשׁוּט לֹא נָעִים  
וְגַם לֹא זָזִים הַרְבֵּה

וְאִם חִיַּכְתֶּם אוֹ חָלִילָה צְחַקְתֶּם,  
דְּעוּ לָכֶם שֶׁהֶפַרְתֶּם סֶגֶר!  
כִּי סֶגֶר זֶה לֹא צְחוֹק  
זֶה עִנְיָן רְצִינִי בְּיוֹתֵר  
הַחִיּוּךְ שֶׁלָּכֶם מִמֵּילָא מֻסְתָּר מִתַּחַת לַמַּסֵּכָה  
וְלֹא מְעַנְיֵן אַף אֶחָד  
וּמַגֵּפָה זֶה לֹא בְּדִיחָה  
אֶלָּא אִם זוֹ בְּדִיחָה וִירָאלִית

וְאִם סְתָם הִתְעַיַּפְתֶּם  
וּקְצָת עֲצַרְתֶּם לָנוּחַ,  
דְּעוּ לָכֶם שֶׁהֶפַרְתֶּם סֶגֶר!  
כִּי לֹא נָנוּחַ וְלֹא נַנִּיחַ לָכֶם  
עַד שֶׁיֻּתְּשׁוּ כָּל כּוֹחוֹתֵיכֶם  
מִלְּהִתְנַגֵּד

וְאִם הִפְגַּנְתֶּם אוֹ  
סְתָם הִתְנַגַּדְתֶּם לְקוֹל שֶׁל סַמְכוּת,  
דְּעוּ לָכֶם שֶׁהֶפַרְתֶּם סֵדֶר!  
וְגַם הֶפַרְתֶּם סֶגֶר!  
וְזֶה כְּבָר מַמָּשׁ לֹא בְּסֵדֶר  
מָה נִסְגַּר אִתְּכֶם?