---
title: "מנהג"
header:
  overlay_image: /assets/images/open-window.jpg
  caption: "צילום: אורי ברכר, גבעת עדה"
  teaser: /assets/images/teasers/open-window.jpg
  og_image: /assets/images/teasers/open-window.jpg
---

שבועות  
חג הקציר  
זה הזמן בשנה  
שאפשר לנוח  
ולקחת אויר<!--more-->

לעצור מלכת  
לעצור מלאכת  
להפסיק את החיפוש  
לזהות את הדפוס

יש פרי והוא כבר בשל  
ואני ערוך ומוכן לקבל  
מותר להנות  
החיים יפים  
והפירות בשלים

אבל

יכול להיות שלא שמעתי נכון  
חשבתי פרה במקום פרי  
פתאום חייבים חלב והמון  
זהו הצו המוסרי

כי מנהג זה מנהג  
ועכשיו זה ממש דרוש  
ההכנות בעצומן  
ויש לעמוד בביקוש

וגם אם אני  
לא טבעוני  
מותר לי לבחור את התוצרת  
ולהבחין בין מנהג למסורת

כי עכשיו זה הזמן  
לעצור ולחשוב  
ולבחור רק את  
מה שעושה לי (ולפרה) טוב
