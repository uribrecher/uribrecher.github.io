---
title:  "לראות את הטוב"
header:
  overlay_image: /assets/images/see-the-light.jpg
  caption: "צילום: אורי ברכר, זכרון יעקב"
  teaser: /assets/images/teasers/see-the-light.jpg
---
לזהות רוע ושליליות זה קל מידי, אז אתגרתי את עצמי והחלטתי למצוא את הטוב שיש בכל הדברים.
<!--more-->
אז הנה מתחילים:
* הקושי שאנחנו חווים כרגע הוא טוב כי הוא נותן לכולנו הזדמנות לצמוח ולהתחזק, מה שנקרא - no pain no gain. כל מי שעובד על הגוף שלו מכיר את העקרון הזה היטב.
* כל החלטות הממשלה הן טובות. כרגע הן מתרגלות אצלנו אורך רוח, סובלנות, רעות ועזרה לזולת. ראה ערך סולידריות כלפי עסקים מקומיים.
* אותן החלטות בדיוק מזמנות לנו גם אימון בחשיבה עצמאית, בלקיחת אחריות, בהגדלת ראש, בעירנות לשמירה על עקרונות הדמוקרטיה ובעליית מדרגה במודעות שלנו לכל אלה.
* חשיפת שחיתות זה נפלא כי זה מראה שמערכת הצדק עושה את עבודתה בצורה טובה ויעילה.
* אם נגלה שיש לנו ראש ממשלה מושחת ועדיין יש המוני אנשים שמעריצים אותו ויבחרו בו בפעם הרביעית והחמישית, זה סימן שיש לנו במדינה המון אנשים שנותנים אהבה ללא תנאי, וזה כבר ממש מדהים (האמת בא לי גם, ביבי אני אוהב אותך - בלי ציניות).
* הקיטוב שיש כרגע בחברה מזמין אותנו לשיעור בבניית גשרים. אחד השיעורים החזקים, והכל ממש בחינם, רק היום.
* אלימות של שוטרים... וואו, אחד המאתגרים, אשמח לעזרתכם היצירתית. אולי מראה על נחישות ודבקות במשימה. אולי מזכיר לנו שאפשר גם אחרת.
* הקלות שבה כל אחד יכול להגיע אל כל הפרטים והסודות הכי כמוסים שלנו מזמינה אותנו להתמודד עם הסודות האלה, גם אם לא הכי נוח לנו, כי מה בעצם יש לנו כבר להסתיר?
* החרדה לפרטיות גם מזכירה שכולנו כאן ביחד, אחד בשביל כולם וכולם בשביל אחד. הגבולות שמפרידים בינינו הם כנראה רק בדמיון שלנו, וזה כבר תרגיל מאוד חזק ביציאה מהמטריקס (כן יש פה גם את המילה המעצבנת, סורי).
  אני מזמין אתכם להצטרף אלי, לאתגר את עצמכם בראיית הטוב, מוזמנים להוסיף כאן בתגובות. ותזכרו שאני אוהב את כולכם ואני ממש בעדכם, תמיד, כי אתם טובים, כל אחד ואחד מכם בדרכו המיוחדת.