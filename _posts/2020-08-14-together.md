---
title:  "ביחד לחוד"
header:
  overlay_image: /assets/images/together-apart.jpg
  caption: "צילום: אורי ברכר, גבעת עדה"
---
שוקולד מריר או חלב? מריר!
<!--more-->
בורקס גבינה או תפו״א? תפו״א!  
קפה או תה צמחים? תה צמחים!
עם סוכר או בלי? בלי!  
שופינג בקניון או טיול בנחל? טיול בנחל!  
חתולים או כלבים? חתולים!  
חורף או קיץ? קיץ!  
ים או בריכה? ים!  
שכיר או עצמאי? שכיר!  
מפחד מקורונה או מפחד מריחוק חברתי? מפחד מריחוק חברתי!  
דמוקרטיה או דיקטטורה? דמוקרטיה!  
ימני או סמולני? סמולני!  
כמה קל בכל שאלה פשוטה ליצור הפרדה.  
אני והם.  
המתנגדים  
והמתנגדים למתנגדים.  
כמה קשה לעשות בחירה ברורה.  
זה שבחרתי לא אומר שאני בעד אפשרות אחת ונגד השאר.  
זה שבחרתי בסך הכל אומר שעכשיו בא לי להתמקד ולהתעמק במשהו.  
אולי מחר אשנה את דעתי, או שלא.  
אולי עשיתי בחירה מוטעית, או שלא.  
אולי נאלצתי לבחור, או שלא.  
אולי אני בוחר גם וגם, או שלא.  
כל יום מורכב מהמון בחירות.  
סך הבחירות שעשיתי הן מי שאני כרגע,  
אבל אני תמיד יכול לשנות.  
לבחור אחרת.  
צריך לעשות את הבחירה ה״נכונה״?  
יש נכון ולא נכון אבסולוטי?  
צריך תמיד לדעת להבחין בין טוב ורע?  
כמה מוזר שאת השיעורים הכי גדולים בחיים שלי  
עברתי בתוך תקופה של חוסר ידיעה ובלבול  
מתוך הבלבול עלו השאלות הכי חשובות  
שמעסיקות אותי בכל יום  
ולא תמיד יש לי תשובות ברורות  
והכל ממש בסדר.  
ויש המון רכות להיות במקום הזה  
שאין בו אמת מוחלטת  
שהוא בתוך אלפי גוונים של צבע  
כי שחור או לבן פשוט לא מתאימים כרגע  
ויש לי עוד דעה אחד ששמרתי לסוף:  
ביחד או לחוד? ביחד!  
אני קצת אדבר  
ויותר אקשיב לצד השני  
ואשתדל להרפות מהדעות הקודמות הקדומות
ואתפשר כדי לשמור על הביחד  
כי ככה בא לי עכשיו  
ואולי מחר אעדיף להיות קצת לבד.  
וגם אז אחשוב עליכם לטובה
